# Concepts rekisteri- ja tietosuojaseloste

## Rekisterin nimi
Concepts-työkalu kurssien konseptien kartoittamiseen.

Tallennamme ja käsittelemme käyttäjien henkilötietoja EU:n tietosuoja-asetuksen
mukaisesti.

## Rekisterinpitäjä
**Helsingin Yliopisto, Tietojenkäsittelytieteen osasto**

PL 68 (Pietari Kalmin katu 5)
00014 HELSINGIN YLIOPISTO

## Rekisteriasioista vastaava henkilö
Jussi Kangasharju, jussi.kangasharju@helsinki.fi

## Henkilötietojen käsittelyn tarkoitus
Asiakasrekisteriin tallennettuja henkilötietoja käytetään henkilön yksilöimiseen
käyttäjän kirjautuessa sovellukseen.

Haka-kirjautumista käytettäessä tallennetaan yliopisto, käyttäjätunnus ja
käyttäjätunnuksen myöntöpäivämäärä. Myöntöpäivämäärä tallennetaan, sillä
käyttäjätunnuksia saatetaan kierrättää.

## Rekisterin tietosisältö
* Yliopisto
* Yliopiston käyttäjätunnus
* Yliopiston käyttäjätunnuksen myöntöpäivämäärä
* mooc.fi-tunnuksen sisäinen tunniste
* Google-tunnuksen sisäinen tunniste

## Säännönmukaiset tietolähteet
Rekisterinpitäjä tallentaa asiakasrekisteriin ne tiedot, jotka asiakas
luovuttaa kirjautuessaan sovellukseen.

## Henkilötietojen tallentaminen, säilyttäminen, suojaaminen ja käsittely
Henkilötiedot on suojattu asiattomalta pääsyltä ja käsittelemiseltä. Tiedot säilytetään
Suomessa. Henkilötietojen käsittelyssä on huomioitu EU:n tietosuoja-asetuksen
vaatimukset.

## Tietojen säännönmukaiset luovutukset
Jos opiskelija suorittaa kurssitehtäviä, jossa käytetään Concepts-työkalua,
opiskelijan kyseistä tehtävää varten luotu työtila (workspace) ja opiskelijan
käyttäjätunniste voidaan luovuttaa oppilaitokselle pisteytystä varten.

Käyttäjien luomia työtiloja voidaan myös luovuttaa tutkimustarkoituksiin muille
yliopistoille. Tutkimustarkoituksiin ei kuitenkaan luovuteta käyttäjän
henkilötietoja, vaan ainoastaan käyttäjän sovelluksella luomaa sisältöä.

## Tietojen siirto EU:n tai ETA:n ulkopuolelle
Henkilötietoja ei siirretä EU:n tai ETA-alueen ulkopuolelle.

## Rekisterin suojauksen periaatteet
Sovelluksen yhteydessä olevaa rekisteriä ylläpidetään teknisenä tallenteena
salatun tietoliikenneyhteyden kautta salasanoin ja palomuurein suojattuina.
Järjestelmään tallennettuihin tietoihin pääsevät ja niitä ovat oikeutettuja
käyttämään vain Helsingin Yliopiston henkilökuntaan kuuluvat henkilöt.

Rekisteriin sisältyvät henkilötiedot säilytetään luottamuksellisina. Rekisterin
käyttö on ohjeistettu ja henkilörekisteriin pääsy on rajattu siten, että
järjestelmään tallennettuihin rekisterin sisältämiin tietoihin pääsevät käsiksi
ja niitä ovat oikeutettuja käyttämään vain ne henkilöt, joilla on tehtäviensä
puolesta siihen oikeus ja jotka tarvitsevat tietoja tehtävässään.

Järjestelmään sisäänpääsy edellyttää rekisterin käyttäjältä käyttäjätunnuksen
ja salasanan syöttämistä. Palvelinympäristö on suojattu salasanoilla ja
asianmukaisella palomuurilla. Palvelimen ja käyttäjän koneen välinen
tietoliikenne kulkee salattuna. Lisäksi rekisterinpitäjän tietoverkko ja
laitteisto, jolla rekisteri sijaitsee, on suojattu palomuurilla ja muiden
teknisten toimenpiteiden avulla. Henkilötietoja sisältävien aineistojen
hävitys tehdään tietoturvallisesti.

## Tarkastusoikeudet
Asiakkaana sinulla on oikeus saada pääsy itseäsi koskeviin henkilötietoihin,
mukaan lukien oikeus saada jäljennös sinua koskevista henkilötiedoista; pyytää
itseäsi koskevien henkilötietojen oikaisemista tai poistamista ja tietyin
edellytyksin pyytää käsittelyn rajoittamista tai vastustaa henkilötietojen
käsittelyä. Tiedot luovutetaan asiakkaalle ymmärrettävässä muodossa ja aina
kirjallisesti.

## Oikeus vaatia tiedon korjaamista
Rekisterinpitäjä oikaisee, poistaa tai täydentää rekisterissä olevan,
käsittelyn tarkoituksen kannalta virheellisen, tarpeettoman, puutteellisen tai
vanhentuneen henkilötiedon oma-aloitteisesti tai rekisteröidyn vaatimuksesta.
Rekisteröidyn tulee ottaa yhteyttä rekisterinpitäjään tiedon korjaamiseksi.

## Muut henkilötietojen käsittelyyn liittyvät oikeudet
Rekisteröidyllä on myös oikeus kieltää rekisterinpitäjää käsittelemästä häntä
itseään koskevia tietoja tässä rekisteriselosteessa mainittuihin tarkoituksiin,
ellei tietojen käsittelyyn ole muuta lakiin, viranomaismääräykseen tai
vastaavaan liittyvää perustetta.

Lisäksi rekisteröidyllä on oikeus tehdä valitus henkilötiedon käsittelystä
asianmukaiselle valvontaviranomaiselle.
